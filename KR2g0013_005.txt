# -*- mode: mandoku-view; -*-
#+TITLE: 忠貞錄
#+DATE: 2015-08-24 22:34:31.743174
#+PROPERTY: ID KR2g0013
#+PROPERTY: BASEEDITION WYG    
#+PROPERTY: JUAN 附録
<pb:KR2g0013_WYG_005-1a>¶
欽定四庫全書¶
　忠貞錄附錄¶
　　奉常黄公傳¶
黄養正瑞安人名蒙號志彀以字行父潮光官國子學¶
正為卓公敬門人敬死靖難潮光為著年譜行狀并収¶
其遺像嗣後養正持之乞劉忠愍傳養正自幼岐嶷聰¶
慧善楷書七嵗随父赴京永樂中引見授中書舍人朝¶
廷碑刻宫殿坊扁多其所書性尤端謹愽學工詩文宣¶
<pb:KR2g0013_WYG_005-1b>¶
宗皇帝甚愛之南還時執手賦詩以别正統七年任太¶
常少卿已已之變先事陳諌弗從乃扈駕於土木也先¶
衝逼行營臣屬無不驚怖養正獨毅然衞䕶無所畏避¶
至駕北狩慷慨死之衣冠歸葬天順初追贈太常卿仍¶
錄其子世襲錦衣衞百户以旌其忠(見郡邑志再考/大明一綂志)¶
　　送黄養正二首¶
厯事三朝聖曾蒙當宁知手持五色筆常在鳯凰池雪¶
霽城南路春融栁外澌還家自足喜報國豈應遲¶
<pb:KR2g0013_WYG_005-2a>¶
文明門外栁頻折送人歸竊祿吾何補懐鄉志屢違越¶
潮天際白呉樹雨中微羡爾乘仙舫東南去似飛(見東/里集)¶
　　孝亷陳公傳¶
陳茂烈字時周世居瑞安嘉嶼鄉五十都大坑山祖以¶
軍功注籍福建興化衞總旗時周髫年徃繼父戎役遂¶
棲郡梅峯厲志邁俗不與羣兒伍晝入公署夜歸讀書¶
祖母憐其孱弱亟止之乃韜燈黙誦不少輟年十八慨¶
然嘆曰善學聖人者莫如顔曽顏之克已曾之日省豈¶
<pb:KR2g0013_WYG_005-2b>¶
非學之法與乃作省克錄登𢎞治丙辰進士奉使廣東¶
拜白沙陳公獻章願執弟子禮白沙與之語累日且告¶
以為學須静一又退而作静思錄其自叙畧曰水動則¶
波波則溷止則澄澄則照故波雖不與溷期而溷自至¶
澄雖不與照期而照自至動静之分也觀水可以見心¶
矣是以貴静思也孔門顔曾后若周濓溪氏者志慮髙¶
潔黙契道體亦以思為聖功之本又云静則虗虗則明¶
明則通嗣是伊洛闗閩動静夾持内外交養咸恪守此¶
<pb:KR2g0013_WYG_005-3a>¶
道士欲希聖賢而尋向上去可不從這裏做工夫耶初¶
授吉安府推官持大體開至誠通以民彛之懿豪家利¶
寡婦財誣許婚斷從守志夫制悍妻嫁有娠妾既生子¶
歸承其業族人争之驗與姊類争者愧服又吉俗徤訟¶
一詞所逮多至百十人乃下令告者無得株連妨生業¶
及訊鞠則親召至膝前以理辨折不妄施刑民亦往往¶
輸情去時郡守嚴擊强豪徐輔以寛當道尚深刻徐開¶
解得寛霽信孚上下考績歸至淮乏寒具凍幾死所知¶
<pb:KR2g0013_WYG_005-3b>¶
覆以敝裘為救召入為御史恪慎供職冠服朴素借人¶
一牝馬乗之身若無官然大臣有縱子受賕者言官交¶
劾不違茂烈申糾其罪勒致仕崔志端者起道士為尚¶
書再疏論之謂以羽流而任天子喉舌股肱辱國之甚¶
莫逾于此不報乃以母老乞歸終養疏曰臣生十三年¶
父善祥不幸蚤喪母張氏無任劬勞臣又隻身别無次¶
丁孤苦成立臣前任吉安推官母年雖髙尚能就禄繼¶
䝉聖恩行取來京母年逾老重違故鄉臨别叮嚀言語¶
<pb:KR2g0013_WYG_005-4a>¶
悲切臣待罪於兹將二年矣顧以菲才無補風紀又蒙¶
聖恩錄臣前任微勞賜之勅命舉家幽明咸被天寵即¶
擬捐糜莫能報荅奈慈闈衰邁夕照如飛君恩尚可以¶
再酧母年不可以多得况臣未有男嗣又無弟兄一母¶
一子各天一涯千思萬思無時不思疾病獨自呻吟藥¶
餌誰為調節臣既思母則報主之心亂母復思子則保¶
身之心微臣心可憫母心尤可虞也伏望皇上憐臣母¶
子至情放臣終養使得蚤慰倚門之望少伸寸草之忱¶
<pb:KR2g0013_WYG_005-4b>¶
臣雖祗奉親顔仰瞻天日尚祈涓埃之報於將來再効¶
犬馬之勞於未死矣詔從其請歸家力供甘㫖短床敝¶
席不辨一蚊帳身治畦一蒼頭給薪水出則自執小油¶
葢太守閔其勞遣二力助役時周白守還之母使野人¶
添事而溢口食也妻子服食麤糲一女適彭惠安孫輔¶
嫁具涼薄皆人甚不堪者則㤗然自足日坐斗室究極¶
五經四書之㫖體騐身心隨得随錄嘗云儒有向上工¶
夫詩文特土苴耳正徳中吏部以茂烈養母清苦奏改¶
<pb:KR2g0013_WYG_005-5a>¶
為晉江縣學教諭資其祿疏辭不拜又援侍郎潘禮例¶
請上特令有司月給米三石以資孝養又辭曰陛下隆¶
孝理之化長清白之風下逮微臣亦荷収恤豈獨臣一¶
家之幸而已第念臣家素貧寒食本儉薄故臣母自安¶
於臣之家而臣亦得以自遣其貧非誠有及人之亷盡¶
已之孝也古人行傭負米皆以為親臣之貧尚未至是¶
而臣母鞠臣守貧居寡艱苦萬狀臣雖勉盡心力之義¶
竟未酧涓滴之恩且母年已八十有六來日無多返哺¶
<pb:KR2g0013_WYG_005-5b>¶
至情固欲自盡資養月米心竊不安上不允茂烈以母¶
年九十未有嗣息日夜為憂方抱疾而母卒强起號哭¶
寢地疾轉亟亦卒林少保見素為治殮具立其族子逺¶
揚為後先是正徳初歸瑞安省墓擇二族子以行惟逺¶
揚可教留而教之至此乃立焉海内大夫士聞而傷之¶
御史王應鵬薦云廉約如石守道而所養獨純孝行如¶
徐仲車而所處尤困詔表宅里曰孝亷優恤其家見素¶
曰陳公領悟既深而充養亦熟隐𠂻粹行對天地質鬼¶
<pb:KR2g0013_WYG_005-6a>¶
神鄉國敬服殆黄憲管寧之流也(見邑誌再訂興化志/及鄭端蕳李卓吾名)¶
(臣/記)¶
　陳建曰按陳孝亷終養一疏冩出母子至情無一毫¶
　粉飾長語至今讀之猶令人酸咽興感想當草疏時¶
　未嘗不肝腸摧裂涙随筆堕不能為心之甚也偹錄¶
　此疏當與李宻之陳情表同埀不朽云¶
　　與陳進士時周書¶
時周菽水之養自埀髫迄今埀三十年韓退之稱孟東¶
<pb:KR2g0013_WYG_005-6b>¶
野無田而衣食事親左右無違混混與世相濁獨其心¶
追古人而從之時周盖有之矣時周别去益思時周平¶
生履厯之難大畧與老朽同而又過之求之古人如徐¶
節孝者真百鍊金孝子也頃(闕/)　　　　　　老母生¶
日詩云有母年齡暮(闕/)　　　　儀焉敢却揣分故難¶
任錦叚拈香拜僊醅洗盞斟獨慙非節孝未了百年心¶
因事惟賢寄不足於詞詩中發之盡矣抑聞之子不私¶
於親非子也士不明於義非士也賢者外取舍之宜以¶
<pb:KR2g0013_WYG_005-7a>¶
事親盡愛日之誠與深莫及之悔在我而已(見從祀/真儒)¶
　¶
　¶
　¶
　¶
　¶
　¶
　¶
<pb:KR2g0013_WYG_005-7b>¶
　¶
　¶
　¶
　¶
　¶
　¶
　¶
　忠貞錄附錄¶
